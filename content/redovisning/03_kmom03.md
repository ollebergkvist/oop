---
---

# Redovisning kmom03

När det kommer till att skriva enhetstester så består min tidigare erfarenhet i fältet utav de enhetstester som vi skrev i den objekt-orienterade python kursen tidigare i år, i övrigt så kan jag inte påstå att det är något jag gör när jag kodar hobbyprojekt. Antagligen handar det om rent lathet eller för att jag inte fått någon introduktion till just enhetstestning i JavaScript, när jag kodar på fritiden är det nästan uteslutande JavaScript. Dock har jag hört talas om både MochaJS samt Jasmine, som är två ramverk för att göra enhetstester i JavaScript. Kanske är det dags att sätta sig in i något av ramverken inom den närmsta framtiden.

Gällande begreppen enhetstestning och att ”skriva testbar kod”, så känner jag personligen att det är begrepp som kan vara nyttiga att hålla i bakhuvudet medans en kodar, även om en i slutändan inte bestämmer sig för att enhetstesta. Att skriva små klasser och små metoder som endast har ett ändamål skapar oavsett vilket en bättre struktur och gör koden mer översiktlig, så i slutändan så har det endast en positiv inverkan. Om jag tänker på enhetstestning i ett större sammanhang, så som i det framtida arbetslivet när en arbetar i team på stora projekt så känns det som ett viktigt koncept när det kommer till hållbar utveckling. Med andra ord handlar det väl helt enkelt om projektets syfte och storlek, om en väljer att enhetstesta eller inte.

Min tolkning utav begreppen white/grey/black box testing är följande, vid white box testing så är den interna kod strukturen bekant för enhetstestaren, i grey box testing är den delvis känd medan i det sistnämnda fallet helt okänd. Med andra ord handlar det om hur mycket kod samt förståelse testaren har tillgång till i respektive fall. När det kommer till positiva och negativa tester handlar det om hur en metod eller klass testas, dvs. om de används på rätt eller fel sätt. Exempelvis på ett negativt testfall skulle vara att man testar en metod som förväntar sig en integer som argument, men där en istället skickar in en sträng och därefter kontrollerar en hur metoden hanterar detta i form utav att kasta ett exception tex.

Rörande hur jag löste uppgiften med tärningsspelet 100, så var det en relativt tidskrävande uppgift men samtidigt ytterst lärorik. Jag började med att sätta mig ner med papper och penna och skissade på vilka klasser som skulle kunna tänkas behövas för ett sådant spel samt hur klasserna skulle samverka med varandra. Vilket ledde till förjande upplägg: klassen Dice som skapar en tärning, klassen diceHand som skapar en tärningshand genom komposition från klassen Dice, klassen DiceGameHandler som styr spelet, samt klassen Computer som ärver från klassen DiceHand. Så här i efterhand tänker jag att jag hade kunnat strukturera min kod ytterligare ett steg genom att introducera en Player klass och flytta viss kod från DiceHand in i denna klass och därefter låta Computer ärva från Player. Kanske något jag skulle kunna åtgärda i nästkommande kursmoment. Gällande min kodteckning utav tärningsspelet 100, så lyckades jag uppnå 100 % kodteckning.

Min TIL för detta kursmoment har i stort sett handlat om att befästa mina kunskaper i objektorienterad programmering i PHP och att försöka planera i större utsträckning vilka klasser som behövs och hur de ska samverka med varandra men även att koda ett spel direkt i ramverket. Jag valde även att koppla loss min kod från $_GET, $\_POST och \$\_SESSION i detta kursmoment och istället använde jag ramverkets lager av Anax\Request och Anax\Session. Slutligen har jag fått en introduktion till enhetstestning i PHP samt några av de verktyg som kan används för att enhetstesta i detta språk och även fått lära mig om kodteckning.
