---
---

# Redovisning kmom05

Gällande koden i övningen för PHP PDO och MySQL, så är jag bekant med både PHP PDO (en extension för att kommunicera med en databas i PHP) samt MySQL (en relationsdatabas) då vi arbetat med PHP PDO i htmlphp kursen samt MYSQL i databas kursen. Så det var relativt enkelt att skapa sig en förståelse för koden fungerade i övningen endast genom att kolla på den, om där var någon bit i pusslet som saknades rent översiktsmässigt så hamnade den på plats efter att jag tagit mig igenom Mikael’s videoserie för denna övning. Något som var intressant dock var sättet som Mikael hade valt att organisera koden för vyerna i frontkontrollern, dvs. genom att använda switchsatseer. Det är antagligen första gången jag sett en sådan implementation, känns som ett passande sätt att organisera sin kod på när en inte använder ett ramverk. Ska helt klart lägga det på minnet.

När det kommer till att överföra koden in i ramverket så gick det relativt bra, jag valde att implementera en vanlig route handler över en controller denna gång, delvis för att jag planerar att ersätta route handlern med en controller de närmsta dagarna, jag lär mig bäst på det sättet helt enkelt. Den enda svårigheten jag stötte på under tidens gång var att få edit routen att fungera för update delen, dvs. när användaren väljer att klicka på edit för att editera en viss film. Till en början försökte jag länka submit knappen direkt till get routen för movie-edit och uppdatera en film direkt där, det känns som att det borde fungera då enligt manualen så går det att definiera en http metod som any, dvs. att den kan hantera flera olika metoder, men jag misstänker att jag inte lyckades få rätt på syntaxen i detta fall. Så i slutändan valde jag att bryta ner problemet i två delar, jag skapade helt enkelt en post route, movie-update, där jag hämtar movieId från post formuläret och därefter gör jag en redirect till get routen med en querysträng som innehåller movieId.

Rörande att använda databasmoduled anax/database så fungerade det fint, blir mer ramverksförenligt helt enkelt. Bra om en vill implementera extra funktionalitet ovanpå PHP PDO lagret, tror jag kommer se en större skillnad när jag väl har flyttat över min existerande kod i route-handlern till en controller klass.

Angående min slutprodukt för filmdatabasen så uppfyllde jag endast basfunktionaliteten, har dock planer på att implementera alla bonus krav också. Jag gjorde en ren tidsprioritering denna gång, då min plan är att få in KMOM06 inom 3 dagar också, så att jag har gott om tid för slutprojektet både i denna kurs och i webapp kursen som jag läser parallelt.

Min TIL för detta kursmoment har varit att få sätta mig in i ramverket ytterligare. Om jag ska vara helt ärlig så gick jag inte in i detta kursmoment med en särskilt positiv inställning, till en början kände jag att det här vara en rätt meningslös övning, tankar som varför vi inte kunde vi få bygga filmdatabasen från början och träna mer på objektorienterad programmering eller öva mer på traits och interface, snurrade i mitt huvud. Men när jag väl kom igång med uppgiften så insåg jag hur viktigt det är att faktiskt få sätta sig in i kod som någon annan skrivit och därefter göra något med denna kod, som i detta fallet få den befintliga koden att fungera i ett nytt sammanhang, här i ramverket Anax. Det var en otroligt intressant erfarenhet och jag lärde mig väldigt mycket längs vägen, så stort tack för denna uppgift! Jag blev även påmind om hur viktigt det är att använda htmlentities, något jag tar med mig från denna kurs in i nästkommande kursmoment samt i slutprojektet för webapp.
