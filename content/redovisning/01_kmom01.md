---
---

# Redovisning kmom01

Gällande mina tidigare kunskaper i objektorienterade programmering i PHP, så är det först via denna kurs som jag har blivit introducerad till ämnet i detta språk, dock har jag tidigare kunskaper från JS (rörde på ämnet när jag läste en webbprogrammeringskurs på Linneuniversitet innan jag påbörjade programmet på BTH) samt framför allt från Python kursen i föregående modul. När det kommer till min uppfattning utav objektorienterad programmering så ser jag helt klart en hel del fördelar med att gå den vägen, särskilt när en jobbar i större arbetsgrupper. Dock på fritiden när jag sitter med hobbyprojekt så har jag en tendens att huvudsakligen hålla mig till funktionell programmering, anser att tiden det tar för att komma igång och få fram ett fungerande program är mycket snabbare i jämförelse med att gå den objektorienterade vägen.

Rörande PHP och programmering med objekt och klasser så gick det relativt enkelt att komma igång i detta språk, antagligen tack vare att vi precis avslutade kursen oopython. Det här är mitt tredje språk där jag läser objektorienterat, så nu börjar man inse att strukturen är snarlik mellan de olika språken och även syntaxen till stor del. Det handlar väl egentligen mest om att skapa en bra förståelse i ett språk och sedan är det relativt enkelt att sätta sig in i objekt och klasser i ett annat. Så länge en förstår tänket helt enkelt! Strukturen och kodens överskådlighet blir ju otroligt bra när en väljer en objektorienterad paradigm! Piloperatorn samt variabel prefixen \$ har jag dock lite svårt att vänja mig vid.

Angående uppgiften ”Gissa numret” så var det en väldigt lärorik uppgift, framför allt för att färska upp minnet gällande grunderna i PHP, formulär med POST / GET, lagra data i \$\_SESSION samt att få kombinera detta med klasser och objekt. Var lite orolig för att komma igång med kursen rent generellt då det var så pass länge sedan vi satt och kodade i PHP, men nu när det första kursmomentet har avklarats så känns det som att mina minnesluckor har fyllts igen och jag är tillbaka där jag var när vi precis hade avklarat introduktions kursen i PHP. När det kommer till genomförandet av uppgiften så rullade det på relativt bra, det enda problemet jag hade i början var att objekten initerades på nytt varje gång sidan laddades om, vilket ledde till att ett nytt nummer randomiserades varje gång. Men när jag insåg att jag behövde spara speldatan i sessionen så löste det sig, vilket jag gjorde genom att spara hela objektet. Egentligen var det väl framförallt det här med sessioner som var det svåraste i uppgiften. Valde även att lägga lite extra tid på att skapa ett bra gränssnitt och UX upplevelse för användaren, när spelaren gissar rätt nummer eller om antalet försök löper ut så avaktiveras ”Make a Guess” knappen, detta löste jag genom en kombination utav villkorssatser med hjälp utav PHP och därefter implementera JS kod för att dynamiskt förändra knappens status beroende på respektive utfall. Jag la även lite extra tid på att styla spelet och anser att jag fick fram ett estetiskt tilltalande spel i slutändan.

Anträffande Git och Github så gick det bra att använda det även i denna kurs, har skrivit ihop en personlig ”Kom igång med Git och Github” guide så varje gång jag behöver använda versionshanteringsprogrammet med webhotellet så går det väldigt smidigt! Känns helt klart relevant att vi laddar upp våra repon på Github, kan vara bra att visa upp för framtida arbetsgivare. Hade velat prova att använda det inbyggda gitstödet i Visual Studio Code dock, det känns som att det är ett bra sätt att jobba på.

När det kommer till me-sidan och dess struktur, så känner jag igen det mesta från design kursen. Förståelsen för hur ramverket ANAX fungerar har dock ökat tack vare Mikaels föreläsning. Hade gärna sett att vi hade fått jobba med Symphony framför Anax, det känns väl ofta som att framtida arbetsgivare gärna ser att man jobbat med mer aktuella ramverk när man ska söka jobb. Dock efter Mikaels föreläsning så förstår jag nu att många ramverk verkar vara uppbyggda och fungera på snarlikt sätt. Dock gillar jag strukturen i ANAX, i designkursen gick det åt en hel del tid att leta i alla mappar men nu tycker jag att jag har bra koll, jag vet vad som finns i de olika mapparna helt enkelt.

Min TIL för detta kursmoment har framförallt handlat om att få en bra repetition utav PHP i kombination med HTML, CSS och lite Javascript. Men även att lära sig hur en kan lagra objekt (eller delar utav objekt) i sessionen och vad det kan användas till.
