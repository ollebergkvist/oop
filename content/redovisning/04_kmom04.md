---
---

# Redovisning kmom04

Så som jag förstår interfae och trait så är skillnaden mellan de två att traits definierar den verkliga implementeringen av varje metod i varje klass, så olika klasser kan implementera samma interface men samtidigt ha olika beteenden, medan traits är kodstycken som injiceras in i en klass. Traits kan definiera både statiska attribut och statiska metoder. Det hjälper oss utvecklare att återanvända metoder fritt i olika klasser och i olika klass hierarkier. PHP tillåter inte multipla arv, men traits fyller denna lucka genom att låta oss återanvända metoder och attribut i multipla klasser.

Begreppet kontroller var helt nytt för mig, dock så påminner dess funktionalitet i allra högsta grad om de route-handlers vi använt i tidigare kursmoment och i andra kurser. Kontrollern har till uppdrag att styra vilka metoder som exekveras och vilka vyer som ska visas upp. Än så länge har jag inte sett några fördelar med att ersätta en route-handler med en kontroller utöver att det är lättare att enhetstesta en kontroller.

Gällande att skapa intelligensen och taktiken för datorn till tärningsspelet, så implementerade jag först och främst ett villkor att om datorn slår två stycken femmor eller två stycken sexor så väljer datorn att spara, detta gjorde jag genom att gå igenom arrayen som innehåller tärningskasten i en foreach loop där värdet för respektive tärning kontrolleras. Samt om datorns rundpoäng är lika med eller över 25 så väljer datorn också att spara sin runda, detta sker genom att jag hämtar rundpoängen från en metod och därefter kontrollerar jag summan utav arrayen i en if sats. Det hade varit kul att implementera en mer avancerad spellogik för datorn, men jag gjorde ett medvetet val att lägga mer tid på enhetstesterna i detta kursmoment (det kändes på något sätt mer relevant).

När det kommer till att integrera hårdare in i ramverkets klasser och struktur, så tog jag mig ann det redan i föregående kursmoment där jag ersatte $_SESSION, $\_GET samt \$\_POST med ramverkets motsvarigheter. Dock kan jag väl inte påstå att jag har märkt av några fördelar eller nackdelar genom omstruktureringen, det blir väl helt enkelt mer förenligt med ramverks synthax. Är medveten om att det blir enklare att enhetstesta controllern dock genom att använda ramverkets motsvarigheter.

Vad beträffar hur väl jag lyckades att utföra enhetstesterna för detta kursmoment, så lyckades jag uppnå 100 % kodteckning på min egna kod. Att enhetstesta controllern valde jag att stå över tills vidare. Att använda maketest inuti ramverket gick med andra ord hur bra som helst.

Min TIL för detta kursmoment har handlat om att försöka skapa mig en bra förståelse för hur och när en bör använda interface och trait det rör sig om två begrepp som jag inte kommit i kontakt med tidigare så jag känner att jag kommer behöva jobba mer med dem för att befästa mina kunskaper. Genom Mikaels videoserie för uppgiften så har jag även fått en inblick i hur en kan testa en controller klass, tänker att jag ska försöka se de videos som är relevanta en gång till nu i helgen. Min förståelse för ramverket har helt klart ökat också och det har varit lärorik att göra fler enhetstester.
