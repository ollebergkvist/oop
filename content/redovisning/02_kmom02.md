---
---

# Redovisning kmom02

När det kommer till UML ser jag det som ett fantastiskt verktyg innan man börjar koda, i planeringsstadiet utav ett program helt enkelt. På så sätt kan en få en bra överblick över vilka klasser som kan tänkas behövas samt relationen mellan dessa. När en väl börjar koda så inser man dock ofta att det inte riktigt blev helt som man hade tänkt sig i planeringsstadiet, kanske fungerade inte relationerna så som en hade tänk sig, kanske behövs fler metoder för att programmet ska fungera etc. Att därför förhålla sig nitiskt till ett UML diagram och uppdatera detta löpande samtidigt som man utvecklar ser jag inte som ett hållbart arbetssätt. Det blir helt för tidskrävande att arbeta på det sättet. PhpDocumentor är ett toppen verktyg att använda när man skrivit klart sitt program för att få tydligt dokumentation över klasser deras attribut och metoder, det kräver dock att en skriver korrekta doc block kommentarer under kodandets gång. Känns fantastiskt att en kan generera all dokumentation automatiskt med kommandot ”make doc”, samt om en har missat att dokumentera en metod, argument, variabel etc. så får man ett fint felmeddelande om vad en glömt bort att dokumentera. Det rör sig helt enkelt om verktyg som passar bra i olika sammanhang och i olika faser utav ett projekt.

Gällande att flytta spelet ”Gissa mitt nummer” in i ramverket, så krävdes det en hel del tid och tänk i mitt fall, framförallt då min kod hade ett väldigt annorlunda upplägg i jämförelse med Michaels exempel program så det var inte helt lätt att applicera Michaels tips från videoserien för denna uppgift i mitt fall. Jag valde tex att spara hela objektet i sessionen, injecera värden in i klassens properties etc. Anledningen varför det krävde så pass mycket tid i mitt fall var att jag hade problem att debugga i routesen, då jag hade glömt bort att en måste ta bort redirectsen eller använda exit() efter var_dump för att få ut utskrifterna. Det var först när jag hade lyckats få spelet att fungera att som Michael och Niklas informerade mig om varför mina utskrifter inte printades. Ibland får man lära sig den hårda vägen helt enkelt. Jag behövde i stort sett inte skriva om någon kod alls, det enda som skiljer förutom att koden är uppdelade i de olika routesen är att jag fick spara anropet till metoden makeGuess i klassen Guess på en egen nivå i sessionen för att kunna läsa av värdet i get routen. I framtiden kommer jag inte spara hela objekt i sessioner, utan endast spara de värden jag behöver åtkomst till.

När det kommer till min personliga åsikt om att skriva kod utanför och inuti anax så föredrar jag helt klart att skriva kod utanför detta ramverk, antagligen kommer det kanske ändras i takt med att kursen fortgår. Men just nu ser jag väl inte riktigt någon fördel med att ha flyttat innan spelet i ramverket, det medförde endast en hel del huvudverk i mitt fall. Men jag antar att där finns fördelar som jag kommer se längre fram i kursen.

Min TIL för detta kursmoment har framför allt handlat om att lära mig att använda namespace och autoloaders i PHP. Sekundärt har jag även fått en bättre förståelse för hur ramverket fungerar, särskilt när det kommer till routes och views.
